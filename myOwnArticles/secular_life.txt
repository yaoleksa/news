Молодий і вже безперспективний юнак зі Львова, який працює розробником salesforse вирішив взяти участь у міжнародному конкурсі молодих письменників Per aspera ad astra, який щорічно проходить в столиці Фінляндії місті Хельсінки. Не обов'язково бути присутнім, роботи можна надсилати онлайн. Літературну премію імені А. Кам'ю часто називають Нобелівською премією у сфері літератури. Організована вона 1958 року Міжнародним комітетом з дитячої та юнацької літератури ЮНЕСКО, за рекомендацією його засновника та першого президента, видатної діячки світової літератури Йєлли Лепман. Премія Кам'ю є найвищою міжнародною відзнакою для авторів коротких прозових творів. Опікується нагородою королева Данії. До журі премії входять фахівці в галузі літератури, мистецтва та філософії з усього світу.
За словами розробника він не очікував, що переможе, писання творів було для нього більше як хоббі, способом цікаво провести дозвілля, тому перемога в конкурсі є для нього без перебільшення неймовірним сюрпризом. Переміг він завдяки своєму оповіданню "Понеділок вівторок і знову понеділок", яке описує трагедію пересічного банківського клерка і те, яким чином це вплинуло на його подальшу долю - в головного героя Максима, внаслідок нещасного випадку, гине сестра і він змушений перервати свій робочий тиждень, щоб поїхати до сестри на похорон. В творі натякається, що відносини з родиною в нього не найкращі і відноситься він до рідних дещо прозолодно. В цьому короткому оповіданні порушується багато екзистенційних і культурних проблем. Сам автор стверджує, що був натхненним романом відомого німецького класика Ремарка "Час жити і час помирати". Жюрі конкурсу відмітили високу майстерність передачі внутрішніх переживань героїв оповідання і вдало імплементований філософський контекст твору, тому без вагань і одноголосно присудили перемогу саме хлопцю зі Львова. Сам автор каже, що попри цю неочікувану перемогу, література і надалі залишиться для нього не більше ніж дозвіллям.
